<html>
<head>
    Emerson Fittipaldi
</head>
<body>
    <header class="">
        <section id="home">
            Emerson Fittipaldi

            Emerson Fittipaldi (São Paulo, 1946. december 12. –) brazil autóversenyző, az open-wheel versenysorozat egyik legsikeresebb pilótája, a Formula–1-ben kétszeres, a Champ Car-ban egyszeres bajnok, és kétszeres Indy 500 győztes.
        </section>
        <nav class="navbar navbar-expand-md">
            <div class="collapse navbar-collapse">
                <ul class="navbar-nav">
                    <li class="nav-item">
                        <a class="nav-link" href="#palyafutasa">Pályafutása</a>
                    </li>
                    <li class="nav-item">
                        <a class="nav-link" href="#formula1">Formula–1</a>
                    </li>
                    <li class="nav-item">
                        <a class="nav-link" href="#popkultura">Fittipaldi a popkultúrában</a>
                    </li>
                    <li class="nav-item">
                        <a class="nav-link" href="#eredmenyei">Eredményei</a>
                    </li>
                    <li class="nav-item">
                        <a class="nav-link" href="#fotók">Fotók</a>
                    </li>
                    <li class="nav-item">
                        <a class="nav-link" href="#hivatkozasok">Külső hivatkozások</a>
                    </li>
                </ul>
            </div>
        </nav>
    </header>
    
    <section id="palyafutasa">
        Pályafutása
        <div class="foto">
            Emerson Fittipaldi
        </div>
		
        Az aktív versenyzést kezdetben 50 cm³-es, majd 125 cm³-es motorokkal kezdte. 1967-ben a Brazil Formula-V-ben szerzett bajnoki címet egy Porsche motoros Volkswagennel.
        1970-ben debütált a Formula–1-ben a Lotus csapatnál harmadik versenyzőként Jochen Rindt és John Miles mellett. 1970-ben hozzásegítette Rindtet posztumusz világbajnoki címéhez Jacky Ickx ellen. Az ez évi amerikai nagydíjat pedig meg is nyerte Watkins Glenben. 1973-ig maradt Colin Chapman csapatánál, és 1972-ben világbajnok lett. 1973-ra Ronnie Peterson lett a csapattársa. Ez évben Fittipaldi második, Peterson harmadik lett Jackie Stewart mögött. Emerson Fittipaldi valószínűleg úgy érezhette, hogy Chapman Petersont jobban támogatja mint őt, ezért 1974-re átigazolt a McLarenhez. Stewart visszavonulása után a Tyrrell visszaesett. Emerson megnyerte a Ferrari és Clay Regazzoni elől a világbajnoki címet. 1975-ben két győzelmet aratott és második lett az egyéni bajnokságban a ferraris Niki Lauda mögött.
        A szezon után átigazolt a testvére, Wilson által alapított "Copersucarhoz". Emerson 1980-ig maradt a csapatban és a Formula–1-ben, győzelem nélkül. Csapattársa ekkor Keke Rosberg volt. A csapat 1982-ig maradt fenn különösebb eredmények nélkül.
        1984 és 1996 között Fittipaldi az IndyCar versenysorozatban vett részt. 1989-ben megnyerte a világbajnokságot és az az évi indianapolisi 500-at. 1993-ban ismét sikerült nyernie az 500 mérföldes versenyt. 1996-os, a Michigani pályán történt súlyos balesete után visszavonult a versenyzéstől. Később csapatfőnök volt az A1 GP-ben. 2005-ben a Grand Prix Mastersben második lett Nigel Mansell mögött.
        
        2001-ben bekerült az Amerikai Motorsportok Hírességeinek Csarnokába.
    </section>
    <section id="popkultura">
        Fittipaldi a popkultúrában
        A magyar szlengben valamilyen okból az összes nagy autóversenyző közül leginkább pont az ő neve terjedt el a bevállalós, vezetni jól tudó (de főleg inkább csak a magukról azt gondoló) sofőrökre. (Pl: "Azt hiszi, hogy ő mekkora Fittipaldi", "fittipaldizik", "Úgy vezet, mint Fittipaldi fénykorában", stb.) Valószínűleg az 1970-es évek első felében, Fittipaldi legnagyobb sikerei idején keletkezhettek ezek a szólások, amikor éppen elkezdtek nagydíjakat rendezni az Österreichringen, így a közelség miatt Magyarországon is többen megismerhették a Formula–1-et.
    </section>
    <section id="eredmenyei">
        Eredményei

        Aktív évei	1970 – 1980
        Korábbi csapatai	GBR Lotus (1970–1973), GBR McLaren (1974–1976), BRA Fittipaldi (1977–1980)
        Nagydíjak száma	149 (144 rajt)
        Világbajnoki címek	2 (1972, 1974)
        Győzelmek	14
        Dobogós helyezések	35
        Első rajtkockák	6
        Leggyorsabb körök	6
    </section>
    <section id="fotok">
        Fotók
        
        <img src="images/1.jpg">
        <img src="images/2.jpg">
        <img src="images/3.jpg">
        <img src="images/4.jpg">
        <img src="images/5.jpg">
        <img src="images/6.jpg">
        <img src="images/7.jpg">
        <img src="images/8.jpg">
        
    </section>

    <footer id="hivatkozasok">
        Külső hivatkozások
        Forrás: Wikipédia
    </footer>
    
	<script src="js/popper.min.js"></script>
    <script src="js/bootstrap.min.js"></script>
</body>
</html>